<!DOCTYPE html>
<html lang="hu">

<head>
    <link type="text/css" rel="stylesheet" href="../css/allat.css">
    <meta name="robots" content="noindex">
    <meta charset="UTF-8">
</head>

<body id="belso" style=" background-color: #750; ">
    <h1>500 és 1.500 közötti haláleset évente</h1>
    <div id="lista">
        <div>
            <img src="../src/img/3htm/kafferbivaly.jpg">
            <h2>Kafferbivaly (500)</h2>
            <p>
                Afrika egyik legveszélyesebb állata. A vadászok és a bennszülöttek jobban félnek
                tőle, mint az oroszlántól vagy a krokodiltól. Könnyen dühbe gurul. Az embert is
                ellenfélként ismeri fel, márpedig ha veszélyben érzi magát, egyből támad.
                Ellenségét felökleli, és eltapossa.
            </p>
        </div>
        <div>
            <img src="../src/img/3htm/elefant.jpg">
            <h2>Afrikai elefánt (800)</h2>
            <p>
                A Föld legnagyobb testű szárazföldi állata. Az elefántot sokszor szelídnek és
                barátságosnak gondoljuk, hisz látjuk őket a cirkuszban, és tudjuk, hogy Indiában
                háziállatként is használják. Ám indiai rokonával ellentétben az afrikai elefánt nem
                igazán szelidíthető, sőt, kifejezetten agresszív. Hatalmas tömegével bármilyen
                ragadozót eltapos, és Afrikában akár kisebb falvakat is lerombolhat egy dühös
                elefántcsorda. Kiszámíthatatlan természetű, aki ok nélkül is megijedhet.
            </p>
        </div>
        <div>
            <img src="../src/img/3htm/vizilo.jpg">
            <h2>Víziló (1.000)</h2>
            <p>
                Korántsem olyan kedves bumfordi állat, mint amilyennek a rajzfilmekben láthatjuk.
                Annak ellenére, hogy növényevő, igen agresszíven védi a területét. Az afrikai
                kontinensen ők ölik meg a legtöbb embert. Óriásira tátható álkapcsában rejlő
                hatalmas fogaival súlyos sebek okozására képes. Különösen veszélyes a vízben,
                ahol igazán elemében érzi magát. Legtöbb halálos áldozata véletlenül vagy
                szándékosan csónakkal kerül a területére. A hatalmas testű állat könnyedén
                felborítja és szétroppantja a csónakot.
            </p>
        </div>
        <div>
            <img src="../src/img/3htm/krokodil.jpg">
            <h2>Krokodil (1.500)</h2>
            <p>
                A világon élő krokodilfajok közül az Afrikában élő nílusi krokodil és a
                Délkelet-Ázsiában honos sósvízi krokodil a legveszélyesebb. A vízben lapulva
                vár áldozatára, majd csonttörő állkapcsával hirtelen megragadja, és addig
                forog vele a vízben, míg az meg nem fullad. A parton is meglepő gyorsasággal
                képes prédáját üldözni. Az Észak-Amerikában honos amerikai alligátor kevéssé
                agresszív, ritkán támad az emberre provokáció nélkül.
            </p>
        </div>
    </div>

</body>

</html>